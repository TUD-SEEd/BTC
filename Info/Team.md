# Team

**Jeroen Spandaw** is de hoofdaanvrager van dit onderzoeksproject. Hij is gepromoveerd en gehabiliteerd in de wiskunde en heeft een eerstegraadslerarenbevoegdheid in wis- en natuurkunde. 

**Anna Hotze** is universitair hoofddocent en sectieleider van de afdeling Science and Engineering Education (SEEd) aan de Technische Universiteit Delft. Ze is in 2003 gepromoveerd in de scheikunde en heeft in de farmaceutische industrie gewerkt. In 2013 maakte ze de overstap naar het onderwijs waar ze als lector Wetenschap en Technologie onderzoek deed naar het verbeteren van W&T-onderwijs. 

**Lodewijk Koopman** promoveerde in 2011 op de didactiek van de kwantummechanica op universitair niveau. Van 2014 tot 2018 voerde hij als postdoc onderzoek uit naar vakoverstijgende bètacontexten met een PostDoc-VO-beurs van NRO. Sinds 2019 is hij verbonden aan de TU Delft als lerarenopleider en vakdidacticus natuurkunde. Sinds 2011 schrijft hij aan een bovenbouwmethode natuurkunde voor het vwo.

**Marie-Jetta den Otter** was jarenlang docent scheikunde, science en NLT. In 2016 kreeg ze een DUDOC-beurs voor een deeltijd-promotieonderzoek bij het ICLON (Universiteit Leiden). In 2021 werd ze universitair docent en lerarenopleider in de vakgroep Science & Engineering Education van de TU Delft. 

**Freek Pols** is universitair docent bij de Science & Engineering Education Group (TUD), coördinator van het eerstejaars natuurkundelaboratorium. Hij heeft 10 jaar ervaring in het lesgeven van natuurkunde op middelbare scholen en is gepromoveerd in natuurkundeonderwijs met een focus op het integreren van argumentatie en wetenschappelijk onderzoek. 

**Suzanne Schut** is universitair docent onderwijskunde aan de lerarenopleiding van de TU Delft. Zij is afgestudeerd in de onderwijswetenschappen en gepromoveerd op programmatisch toetsen in het medisch onderwijs. 

**Wouter Spaan** is 13 jaar verbonden aan de lerarenopleiding natuur- en scheikunde aan de Hogeschool van Amsterdam als docent-onderzoeker. Hij is bezig met de afronding van zijn promotie-onderzoek (NWO-promotiebeurs voor leraren) naar het stimuleren van denkwerk door leerlingen tijdens practica bij natuur- en scheikunde inde onderbouw van het voortgezet onderwijs. 

## Consortiumpartners

* Stanislascollege Delft  
* Christelijk Lyceum Delft
* Grotius College in Delft
* Alfrink College in Zoetermeer 
* Ichthus Lyceum, 
* Scala College in Alphen aan den Rijn, 
* Bonhoeffer College in Enschede
* Amsterdams Lyceum 
* Natuurkundelerarenopleiding Hogeschool Rotterdam